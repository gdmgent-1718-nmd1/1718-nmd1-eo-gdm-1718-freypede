<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Scenario's - Eindopdracht NMD-I</title>
    <link rel="stylesheet" href="https://cdnjs.cloudflare.com/ajax/libs/normalize/8.0.0/normalize.min.css">
    <link rel="stylesheet" href="css/pages.css">
</head>
<body>
    <h1>Scenario's</h1>

    <h2>jonge vader Tim</h2>
    <p>Tim, <b>30 jaar</b>, ziet overal in zijn vriendenkring baby’s geboren worden. Ook bij zichzelf en zijn vriendin groeit het verlangen naar een gezinnetje: in september verwachten ze een dochtertje. Zijn vrienden hebben het druk met hun kersverse gezinnetje en hebben daardoor minder tijd om af te spreken. Tim is daarom van plan om zijn <b>vrienden</b> mee te nemen naar ‘Daddy Cool’ deze zomer. Zo kunnen ze zich niet alleen voorbereiden op het vaderschap, maar ook gezellig samen zijn zoals vroeger. Uiteraard hoort daar ook een <b>goeie campingervaring</b> bij, en dan liefst iets luxueuzer dan in hun studententijd. Ook een bar en een ruim <b>drankaanbod</b> om de dag af te sluiten vinden ze belangrijk. Daarom zoeken ze deze info eerst op de site.</p>
    
    <h2>opa Dirk</h2>
    <p>Dirk, <b>54 jaar</b>, is sinds 3 maanden de trotse opa van Victor, zijn eerste kleinkind. Dirk heeft een veeleisende job en daardoor kwam de opvoeding van zijn eigen kinderen vooral op de schouders van zijn vrouw terecht. Met zijn kleinkinderen wil hij het anders aanpakken: hij wil nauw betrokken zijn bij hun opvoeding. Nu hij het ook wat rustiger heeft op het werk, heeft hij al enkele keren kunnen babysitten op zijn kleine jongen. Hij merkt dat hij toch heel wat vaardigheden mist of vergeten is. Daarom wil Dirk wel een bezoekje brengen aan ‘Daddy Cool’. Hij neemt zijn vrouw mee, zodat ze daarna nog kunnen shoppen op de Meir. Dirk heeft <b>geen ervaring met festivals</b>, daarom vindt hij een <b>duidelijke ticketverkoop en organisatie omtrent eten, drinken en parkeergelegenheid</b> noodzakelijk. Omdat hij last heeft van zijn rug, is hij op zoek naar een comfortabel hotelletje in de buurt in plaats van de camping. </p>
    
    <h2>toekomstige mama Lisa</h2>
    <p>Lisa, <b>27 jaar</b>, hoorde net van haar vriend dat hij met een groep vrienden naar ‘Daddy Cool’ trekt deze zomer. Ze is stiekem wel nieuwsgierig naar wat het festival inhoudt en neemt daarom een kijkje op de website. Ze hoopt op een mooie <b>fotogalerij</b>, een <b>aftermovie</b> die de sfeer weergeeft en een <b>line-up met uitgebreide uitleg per activiteit</b>. Wie weet krijgt ze dan wel zin om ook te gaan en kan ze haar vriendinnen ook overtuigen. Zelfs al zijn het niet allemaal toekomstige mama’s met een tikkende biologische klok, voor haar single vriendinnen is een festival vol mannen ook zeer interessant. Misschien ontmoeten zij er een knappe single en kunnen ze binnen een paar jaar samen terugkomen.</p>
    
    <h2>oudere vader Peter</h2>
    <p>Peter, <b>42 jaar</b>, is net voor de tweede keer getrouwd met de 10 jaar jongere Evelien. Hij vormt nu een samengesteld gezin met zijn twee dochters van 10 en 8 jaar en Eveliens zoontje van 2 jaar. Bovendien willen Peter en Evelien graag een kindje samen in de toekomst. Peter en Evelien vinden het <b>moeilijk om een keuze te maken tussen de grote hoeveelheid workshops</b> die worden aangeboden. Ze zoeken daarom 1 evenement waarop ze <b>zoveel mogelijk info</b> krijgen. Evelien vind dat Peter een bezoekje aan ‘Daddy Cool’ moet brengen. Hij kan wel wat leren nu hij weer tussen de pampers zal belanden en bovendien is zo’n festival iets dat ze samen kunnen doen. Peter is echter nog niet helemaal overtuigd en bezoekt daarom eerst de website.  </p>
</body>
</html>